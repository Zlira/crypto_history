export const caesarText = "Твоя криптографічна атака виявилася успішною! Ти тепер криптоаналітик першого рівня і можеш легко зламати найпростіші шифри, такі як Цезарів. Здається, ти думаєш, що настільки простесенькі методи ні для чого серйозного вже ніхто не використовує. Але це не так, люди можуть робити найсерйозніші справи дуже по-дурному. Наприклад, дві тисячі одинадцятого року у Британії один чоловік планував теракт, і йому треба було секретно переписуватися зі спільниками. Він дещо знав про криптографію, але не довіряв жодним сучасним методам, бо вони, на його думку, занадто добре всім відомі. Тому він «винайшов» власний спосіб — шифр Цезаря в ексель табличці. Зайве казати, що все його листування перехопили і легко зламали, терактові запобігли, а самого чоловіка посадили до тюрми. Якби всі поганці покладалися у своїх лихих планах на найпростіші шифри, боротьба зі злочинністю була би значно простішою. Далі ми говоритимемо про просунутіші алгоритми, тому не повідомляй ніяким потенційним терористам ключового слова одноалфавіт, яке дасть тобі доступ до наступного розділу."
export const monoalphabetText = "Молодець, тепер ти криптоаналітик другого рівня. Метод, яким зашифрований цей текст, має ряд недоліків, яких можна було би легко позбутися. Найпростіший спосіб трохи заплутати можливого зломника — повикидати усі пробіли і розділові знаки. Так буде значно важче зрозуміти межі слів. А шифрувальники Європи доби Відродження винайшли багато інших хитрощів — впроваджували списки кодових слів чи символів, якими заміняли найважливіші поняття, наприклад, назви міст, дат, операцій та імена людей. Ключі шифрування доповнювали «пустими» знаками, які нічого не означають, шифрувальники просто розбавляли ними значущі символи, щоб збити з пантелику зломників. Для найпоширеніших букв в алфавіті придумували кілька різних замінників, які треба було використовувати почергово, аби не давати зачіпок для частотного аналізу. Але кожна поважна держава мала своїх криптоаналітиків, які знову і знову зламували найважливіші шифри ворогів, та й союзників. У цей час кілька гарно освічених любителів винайшли чудовий новий спосіб засекречення, який довго вважався цілком незламним, аж поки його не зламали. Поліалфавіт — слово-ключ до наступного розділу."